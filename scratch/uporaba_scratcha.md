Uporaba Scratcha
================

Za izvajanje krožka potrebujemo računalnik za vsakega udeleženca in internetno povezavo. Obstaja sicer tudi aplikacija, ki omogoča programiranje brez internetne povezave, vendar v tem trenutku še ni na voljo v slovenskem jeziku in ni priporočljiva, ker želimo otrokom omogočiti, da svoje delo na teh učnih urah shranijo in urejajo tudi doma.

Najprej se prijavimo na [spletni strani Scratcha](http://scratch.mit.edu/).

Če privzeti jezik ni slovenski, ga nastavimo na dnu strani.

![sprememba-jezika](sprememba-jezika.png)

Pri vpisu sledite navodilom. Predlagamo, da si zapomnite otrokovo uporabniško ime in geslo, saj ju bo sicer hitro pozabil.

Sedaj lahko začnemo! Nov projekt usvarimo tako, da v levem zgornjem kotu kliknemo "Ustvari"

![ustvari](ustvari.png)

Projekte se splača poimenovati, da jih bomo kasneje lažje našli. To storimo tako, da spremenimo ime v levem gornjem kotu.

![sprememba-imena-projekta](sprememba-imena-projekta.png)