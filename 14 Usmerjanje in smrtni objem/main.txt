Naslov: Usmerjanje in smrtni objem
Priprava: Smrtni objem.pdf
Datoteke: 
	Nekaj mrež.pdf
Trajanje: Ena šolska ura
Vir: 
    http://csunplugged.org/routing-and-deadlock CS Unplugged: Routing and Deadlock
    http://mathmaniacs.org/lessons/16-deadlock/index.html MATHmaniaCS: Deadlock
Video:
    http://www.youtube.com/watch?feature=player_embedded&v=WforXEBMm5k CS Unplugged: The Orange Game
Povezave:
	http://en.wikipedia.org/wiki/Deadlock Wikipedija: Smrtni objem
	http://en.wikipedia.org/wiki/Graph_traversal Wikipedija: Preiskovanje grafa
	http://en.wikipedia.org/wiki/A*_search_algorithm Wikipedija: Preiskovalni algoritmi (A*)
Povzetek:
	Alenka ne bo vrnila Petru žoge, dokler se ji ta ne opraviči za ono prej.
	Peter pa se nima namena opravičiti, če mu Alenka ne bo najprej vrnila žoge.
	Računalnikarji bi rekli, da sta Alenka in Peter znašla v smrtnem objemu.
	Hm, kaj pa imajo s tovrstnimi ljubezenskimi zapleti računalnikarji?!

Namen
-----
Intuitivno razumevanje “smrtnega objema” (deadlock), v katerem dva ali več ljudi (ali računalnikov, računalniških programov…) v neskončnost čaka eden na drugega.

Igra zahteva razmišljanje za nekaj korakov naprej. Učenci naletijo na problem preiskovanja, ki je zelo pomemben v umetni inteligenci in drugod.

Igre v tej aktivnosti so zanimive z vidika skupinske dinamike in koordinacije.

Potrebščine
-----------

Igra podajanja

- Pobarvane žogice za namizni tenis ali podobne predmete. Za vsako skupino potrebuješ toliko različnih barv, kolikor otrok je v skupini; za vsako barvo razen ene potrebuješ dva enaka predmeta. Če imaš, na primer, skupine s šestimi otroki, potrebuješ dve beli, dve rumeni, dve rdeči, dve modri, dve zeleni in eno rjavo žogico.
- Istobarvne oznake za otroke, npr. barvne trakove, ki si privežejo okrog vratu (glave, rok).

Vsi na svoja mesta

- Barvni trakovi, kot v prejšnji igri
- Pisane zastavice ali obroči enakih barv kot trakovi
- Ena ali več žog (glej “Dodatne možnosti”)
- Štoparica (opcijsko)

Drugi viri in avtorji

Igra podajanja je priredba [CS Unplugged: Routing and Deadlock](http://csunplugged.org/routing-and-deadlock), Vsi na svoja mesta pa [MATHmaniaCS: Deadlock](http://mathmaniacs.org/lessons/16-deadlock/index.html).