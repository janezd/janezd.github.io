Sorodne strani
==============

Stran je priredba [CS Unplugged](http://csunplugged.org). Dodatne ideje so povzete po sorodnih straneh [CS4FN &#8211; Computer Science for Fun](http://www.cs4fn.org/) in [MATHmaniaCS](http://mathmaniacs.org/). Priporočamo tudi ogled nekoliko bolj matematično usmerjene strani [Enriching Mathematics](http://nrich.maths.org/public/).

[Teaching London Computing](http://teachinglondoncomputing.org/resources/inspiring-unplugged-classroom-activities/) je podobna stran, ki jo je pripravil Paul Curzon. Vsebuje tudi precej čarovniških trikov.

CS Unplugged je posnel eno od srečanj z otroki; odlomke objavljamo ob posameznih aktivnostih, priporočamo pa ogled [celotne ure](http://www.youtube.com/watch?v=VpDDPWVn5-Q). Nekoliko podobno je [predavanje Chrisa Bishopa](http://richannel.org/christmas-lectures/2008/2008-chris-bishop) ([eden od posnetkov](http://richannel.org/christmas-lectures/2008/2008-chris-bishop#/christmas-lectures-2008-chris-bishop--the-ghost-in-the-machine) vsebuje tudi nekatere izmed aktivnosti opisanih na naših straneh) v okviru [božičnih predavanj](http://en.wikipedia.org/wiki/Christmas_lectures), ki jih po skoraj stoletni tradiciji, ki jo je začel Michal Faraday, organizira angleška Royal Institution.

Mednarodno tekmovanje [Bober](http://bober.acm.si) temelji na enaki ideji kot CS Unplugged, saj naloge, ki jih rešujejo tekmovalci, pogosto nimajo na prvi pogled nobene zveze z računalništvom. Tekmovanje poteka vsako jesen po šolah v vsej Evropi in nekaterih drugih državah (Japonska, Kanada&#8230;). V Sloveniji mu sledi tudi državno tekmovanje.

V šolah pa potrebujemo učbenike. Tudi v tem pogledu v zadnjem času napredujemo, saj je nastala že kar [lepa zbirka spletnih učbenikov](https://lusy.fri.uni-lj.si/ucbenik/) za slovenske šole.