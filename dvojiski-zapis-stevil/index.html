<html>
<head>
<title>Vidra - Do koliko lahko šteje stonoga?</title>
<meta http-equiv="Content-Type" content="text/html; charset=utf-8"/>
<link rel="stylesheet" type="text/css" href="../vidra.css"/>
</head>
<body>
<div id="header">
    <div id="menu">
    <span id="header-left">
        <a href="../index.html">Kazalo</a>
    </span>
    <span id="header-right">
        <a href="../o_strani.html">O strani</a>
        <a href="../sorodne_strani.html">Sorodne strani</a>
    </span>
    </div>
</div>
<div id="body">
<input type="checkbox" id='sidebar-toggle-checkbox'>
<label for='sidebar-toggle-checkbox' id='sidebar-toggle'><h1>Materiali <span class="arrow"></span></h1></label>
<div id="sidebox" class="tgl">
    <img id="thumb" src="thumbnail.png"/>
<h2>Potek učne ure</h2><p><a href="Dvojiški zapis števil.pdf">Dvojiški zapis števil</a></p>

<b>Trajanje</b>: 2 uri
<h2>Učni listi in druge datoteke</h2><p><a href="Velike karte.pdf">Velike karte</a></p>
<p><a href="Karte, trakovi in učni listi.pdf">Karte, trakovi in učni listi</a></p>
<p><a href="Ujeti Štefan.pdf">Ujeti Štefan</a></p>
<p><a href="Zahtevnejša vprašanja za zvedave.pdf">Zahtevnejša vprašanja za zvedave</a></p>


<h2>Vir</h2><p><a href="http://csunplugged.org/binary-numbers">CS Unplugged: Binary Numbers</a></p>

<h2>Video posnetki</h2><p><a href="http://www.youtube.com/watch?v=b6vHZ95XDwU">CS Unplugged: Count the Dots</a></p>
<p><a href="http://www.youtube.com/watch?v=Pz7dLWvi2w0#!">CS Unplugged: Binary Counting</a></p>
<p><a href="http://www.youtube.com/watch?v=xc0stfTVE_8">CS Unplugged: Binary Numbers</a></p>
<p><a href="http://www.youtube.com/watch?v=Bke95oWWZII">Count to 31 on One Hand</a></p>
<p><a href="http://www.youtube.com/watch?v=jJad2IBcwCM">Hannah Counts Binary on Her Fingers</a></p>

<h2>Povezave</h2><p><a href="http://csunplugged.org/binary-numbers">CS Unplugged: Binary Numbers</a></p>
<p><a href="http://en.wikipedia.org/wiki/Finger_binary">Wikipedia: Finger Counting</a></p>
<p><a href="http://britton.disted.camosun.bc.ca/chinesering/ninering.html">Chinese Ring Puzzle</a></p>

</div>
<div id="main">
<h1>Do koliko lahko šteje stonoga?</h1>
<p> Do koliko lahko preštejemo s prsti obeh rok? Do deset, praviš? Neumnost. Že s prsti ene roke je vendar mogoče šteti do 31.</p>
<h2>Namen</h2>
<p>Otroci spoznajo, da za zapisovanje poljubno velikih števil ne potrebujemo desetih števk, temveč zadoščata že dve.</p>
<p>Začutijo, da moremo shranjevati števila z zaporedjem poljubnih reči, ki imajo dve stanji – s kartami, ki so obrnjene tako ali drugače, prsti, ki so skrčeni ali iztegnjeni, učenci, ki čepijo ali stojijo.</p>
<p><strong>Ozadje</strong>: <a href="http://en.wikipedia.org/wiki/Bit">shranjevanje števil z biti</a></p>
<h2>Potrebščine</h2>
<p>Velike karte s številkami (en komplet za ves razred).</p>
<p>Za vsakega otroka (ali za vsak par oz. skupino):</p>
<ul>
<li>priložene karte s številkami,</li>
<li>učni list z drugačnimi zapisi števil</li>
<li>trakovi dolžin 16, 8, 4, 2, 1 cm.</li>
</ul>
<p>Za vsak par učencev:</p>
<ul>
<li>pola s sporočilom ujetega Štefana.</li>
</ul>
<h2>Dodatna navodila</h2>
<p>Aktivnost traja dve uri; primerna točka za prekinitev so merilni trakovi, ki jih uporabimo na koncu prve ali na začetku druge ure.</p>
<p>Čeprav se v okviru aktivnosti naučijo tudi pretvarjati iz desetiškega zapisa v dvojiškega in obratno, to ni njen glavni namen. Posebej ne utrjujemo zapisovanja z ničlami in enicami. Pomembno je le, da vedo, da se to da.</p>
<p>Pri učenju pretvarjanja se žal pogosto uporablja sistem z ostanki. Recimo, da želimo v dvojiškem sistemu zapisati število 22. 22 delimo z 2, ostanek je 0, količnik 11. 11 delimo z 2, ostanek je 1, količnik je 5. 5 ima po deljenju z 2 ostanek 1, količnik 2. 2 ima ostanek 0, količnik 1. 1 ima ostanek 1, količnik 0. Preverjanje je končano, dvojiški zapis števila 22 dobimo tako, da preberemo ostanke v obratnem vrstnem redu, torej 10110. Tak postopek se resda uporablja, kadar pretvarjamo z računalniškim programom ali, morda, če bi ročno pretvarjali v sistem z višjo osnovo od 2. Za ročno pretvarjanje v dvojiški sistem pa je zapleten (ker je potrebno obračati) in neintuitiven, saj ga je otrokom težko utemeljiti.</p>
<p>Pač pa se otroci brez težav domislijo svojega postopka pretvarjanja. Otrok ve, da ima na razpolago, recimo, števila 32, 16, 8, 4, 2, 1. Med njimi poišče največje število, ki je še manjše ali enako številu, ki ga pretvarjamo. V primeru 22 je to 16. 22 – 16 = 6. Za 6 spet poiščemo največje število, ki je manjše od 6; to je 4. 6 – 4 = 2. Največje število, ki je manjše ali enako 2 je kar 2. Torej je 22 enako 16 + 4 + 2. Če ob pretvarjanju v mislih ali zares dopisuje ničle in enka pod uporabljena in neuporabljena števila, dobi pretvorbo 010110 ali 10110. Ta sistem je preprostejši in razumljivejši.</p>
<p>Aktivnost je namerno oblikovana tako, da vodi v drugo, intuitivnejše pretvarjanje.</p>
<p>Ob tem naj ponovno poudarimo, da namen aktivnosti ni naučiti se pretvarjati med dvojiškim in desetiškim zapisom, temveč "začutiti" dvojiški zapis, razumeti, kako je sestavljen in zakaj je uporaben – zato, ker lahko s pomočjo dvojiškega zapisa shranjujemo podatke ali pa jih prenašamo z vsakim medijem, ki ima dva različni stanji.</p>
</div>
</div>
<div id="footer">
<p>Kjer niso navedeni drugi specifični viri, je besedilo prevod in priredba projekta <a href="http://csunplugged.org">CS Unplugged</a>. Stran pripravlja in vzdržuje Janez Demšar.</p>
<p>Po pravilih licence <a href="http://creativecommons.org/licenses/by-nc-nd/3.0/">Creative Commons</a> je dovoljeno gradivo uporabljati in razširjati ob navedbi avtorjev. Komercialna raba in izvedena dela so prepovedana.</p>
<div class="clear"></div>
</div>
</body>
</html>
