<html>
<head>
<title>Vidra - Računski stroji</title>
<meta http-equiv="Content-Type" content="text/html; charset=utf-8"/>
<link rel="stylesheet" type="text/css" href="../vidra.css"/>
</head>
<body>
<div id="header">
    <div id="menu">
    <span id="header-left">
        <a href="../index.html">Kazalo</a>
    </span>
    <span id="header-right">
        <a href="../o_strani.html">O strani</a>
        <a href="../sorodne_strani.html">Sorodne strani</a>
    </span>
    </div>
</div>
<div id="body">
<input type="checkbox" id='sidebar-toggle-checkbox'>
<label for='sidebar-toggle-checkbox' id='sidebar-toggle'><h1>Materiali <span class="arrow"></span></h1></label>
<div id="sidebox" class="tgl">
    <img class="thumbnail" src="thumbnail.png"/>
<h2>Potek učne ure</h2><p><a href="Računski stroji.pdf">Računski stroji</a></p>

<b>Trajanje</b>: Dve šolski uri
<h2>Učni listi in druge datoteke</h2><p><a href="Mali listki.pdf">Mali listki</a></p>
<p><a href="Veliki listi.pdf">Veliki listi</a></p>
<p><a href="Aritmetične operacije.pdf">Aritmetične operacije</a></p>





</div>
<div id="main">
<h1>Računski stroji</h1>
<p> Kocke Lego so čisto preproste, vendar lahko iz njih sestaviš hišo, letalo ali psa – in to celo iz istih kock. Z računalniškimi programi je enako.</p>
<h2>Namen</h2>
<p>Otroci spoznajo, da je mogoče iz preprostih komponent sestaviti poljuben
"stroj" ali matematično funkcijo, če jih povežemo na primeren način. Vidijo,
da je pomembno, da so ponujeni sestavni deli dovolj splošni in da kompleksnost
ni v delih, temveč v povezovanju. Otroci spoznajo tudi nekatere od osnovnih
konceptov programskih jezikov, kot so spremenljivke in vhod v program.</p>
<p>Aktivnost se navezuje tudi na matematiko, saj v njej predstavljamo
aritmetične izraze v obliki dreves.</p>
<h2>Potrebščine</h2>
<p>Za frontalno delo</p>
<ul>
<li>en izvod večjih listov z operacijami nad besedami (natisni dva izvoda)</li>
<li>magneti za pritrjevanje na tablo</li>
<li>večji listi s številskimi operacijami (natisni dva izvoda)</li>
<li>pleskarski lepilni trak</li>
<li>dva metra</li>
<li>predmeti za merjenje obsega (list papirja, tretjinka papirja, različne škatle – po možnosti takšne, katerih dolžino lahko merijo v decimetrih...)</li>
</ul>
<p>Za vsak par otrok</p>
<ul>
<li>listki z operacijami nad besedami</li>
<li>1-2 lista papirja, po možnosti velikosti A3</li>
<li>lepilo</li>
</ul>
<p>Listke z operacijami natisni in reži po črtah; ob predpostavki, da lahko
režeš po pet listov hkrati, so črte na vsakem petem listu. S tiskanjem v enem
izvodu dobiš 27 kompletov. Če otroci delajo v parih, dobi vsak par dva
kompleta. Najboljše, da natisneš dve kopiji celotnega materiala, tako da bo
imel vsak par gotovo dovolj materiala. Otroci lahko listke pišejo sami. Za
to potrebujejo prazne listke ali papir in škarje.</p>
<h2>Drugi viri in avtorji</h2>
<p>Aktivnost je nastala v okviru magistrskega dela Teje Šavs pod mentorstvom Janeza Demšarja in ob pomoči Irene Demšar.</p>
</div>
</div>
<div id="footer">
<p>Kjer niso navedeni drugi specifični viri, je besedilo prevod in priredba projekta <a href="http://csunplugged.org">CS Unplugged</a>. Stran pripravlja in vzdržuje Janez Demšar.</p>
<p>Po pravilih licence <a href="http://creativecommons.org/licenses/by-nc-nd/3.0/">Creative Commons</a> je dovoljeno gradivo uporabljati in razširjati ob navedbi avtorjev. Komercialna raba in izvedena dela so prepovedana.</p>

<div class="clear"></div>
</div>
</body>
</html>
