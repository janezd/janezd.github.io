Naslov: Risanje po navodilih
Priprava: Risanje po navodilih.pdf
Datoteke: 
	Slike.pdf
Trajanje: Ena šolska ura
Vir: 
    http://csunplugged.org/programming-languages CS Unplugged: Programming Languages
Povezave:
	http://en.wikipedia.org/wiki/Computer_languages Wikipedija: Programski jeziki
Povzetek:
	Ena najbolj nadležnih lastnosti računalnikov je, da vedno naredijo natanko to, kar jim naročimo.


Če smo pri dajanju navodil – se pravi programiranju – nepazljivi, so lahko rezultati smešno napačni. Kako se počutita programer in računalnik, bomo spoznali, ko bomo sami poskušali narisati sliko po navodilih sošolke ali sošolca.

Namen
-----

Otroci spoznajo, kako težko je podajati dobra navodila in kako smešni so lahko rezultati ohlapnih navodil. Na ta način izvedo, zakaj pišemo programe v posebnih računalniških jezikih, ki programerja silijo v točno izražanje.

Potrebščine
-----------

Natisni slike na debelejši, neprosojen papir in ga razreži, tako da učenec, ki opisuje eno sliko, ne bo videl ostalih. Lahko si izmisliš tudi svoje slike.
Če boš izvajala aktivnost po skupinah, potrebuješ toliko kopij, kolikor je skupin.
