Naslov: Računalnik iz bombonov
Priprava: Računalnik iz bombonov.pdf
Datoteke: 
	Pozicije.pdf
 	Male figure (namizne).pdf
    Figure za tablo.pdf
Trajanje: Ena šolska ura
Vir: 
	http://www.cs4fn.org/teachers/activities/sweetcomputer/ CS4FN: Sweet Learning Computer
Povezave:
	http://en.wikipedia.org/wiki/Artificial_intelligence Wikipedija: Umetna inteligenca
	http://en.wikipedia.org/wiki/Machine_learning Wikipedija: Strojno učenje
Povzetek:
	Inteligentni papir ni inteligenten, ker se ni sam naučil igrati? Prav.
	 Sestavili bomo računalnik iz plastičnih lončkov in bombonov, ki se bo sam
	 učil igrati igro tako dobro, da bo vedno premagal človeka.

Namen
-----

Otroci spoznajo preprost postopek strojnega učenja.

Starejšim otrokom lahko razložimo drevo pozicij.

**Potrebne predhodne aktivnosti:** ((Inteligentni papir))

Potrebščine
-----------

Za vsakega učenca

- list karirastega papirja, če želiš, da otroci rišejo graf; alternativa je, da ga riše učitelj ali nihče.

Za vsak računalnik iz bombonov potrebuješ

- plošča za križce in krožce; narediš jo lahko tudi tako, da s pleskarskim selotejpom nalepiš črte na mizo
- po tri figure v obliki križcev in krožcev; lahko jih izrežeš iz kartona
pole s pozicijami
- 24 plastičnih lončkov
- veliko bombonov; za vsak računalnik potrebuješ
  - 5 rdečih bombonov
  - 11 rumenih bombonov
  - 13 vijoličnih bombonov
  - 12 rjavih bombonov
  - 13 modrih bombonov
  Glede na barve so primeri bomboni Smartie ali M&M. Za silo zadostuje en tulec Smartiejev, vendar za vsak slučaj kupi dva. Upoštevaj tudi, da se v vsaki igri se del bombonov poje. Pri roki imej tudi dodatne bombone za razočarane otroke.

Da boš pokazal igro otrokom, lahko izrežeš iz kartona večje figure in nanje nalepiš magnete, da jih boš lahko prestavljal po tabli.

Drugi viri in avtorji
---------------------

Aktivnost je prirejena po [CS4FN: Sweet Learning Computer](http://www.cs4fn.org/teachers/activities/sweetcomputer/). Izvirni avtor igre je razvedrilni matematik Martin Gardner, ta pa je dobil idejo v delu enega pionirjev umetne inteligence, Donalda Michieja.
