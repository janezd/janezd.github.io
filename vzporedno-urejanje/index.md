Naslov: Vzporedno urejanje
Priprava: Vzporedno urejanje.pdf
Datoteke: 
	Učni listi.pdf
    Listki za učence.pdf
    Navodila za posamezna mesta.pdf
Trajanje: Dve šolski uri
Vir: 
    http://csunplugged.org/sorting-networks CS Unplugged: Sorting Networks
	http://www.mathmaniacs.org/lessons/09-sortnet/index.html MATHmaniaCS: Sorting Nets
Video:
    http://www.youtube.com/watch?v=30WcPnvfiKE CS Unplugged: Sorting Networks
    http://www.youtube.com/watch?v=LOxfdsBBjKI CS Unplugged - The Show: Sorting Networks
Povezave:
	http://en.wikipedia.org/wiki/Parallel_computing Wikipedija: Vzporedno računanje
	http://en.wikipedia.org/wiki/Sorting_network Wikipedija: Urejevalna mreža
	http://en.wikipedia.org/wiki/Sorting_algorithm Wikipedija: Algoritmi urejanja
Povzetek:
	Koliko več bi lahko naredili, če bi imeli več rok! Ali pa … več glav?
	Računalniki jih imajo. Da lahko isti problem rešujejo z “več glavami”
	hkrati, pa moramo te glave pametno organizirati.

V tej aktivnosti se vrnemo k znani nalogi, urejanju, vendar tako, da seznam urejamo na več koncih hkrati.

Namen
-----

Otroci spoznajo vzporedne algoritme: vidijo, da je mogoče določene postopke organizirati tako, da jih lahko izvajamo (računamo) vzporedno, če so za to na voljo ustrezni viri (v računalniku več procesorjev ali procesor z več jedri, v primerih iz te aktivnosti pa več ljudi, nogometnih igrišč, plošč na kuhalniku).

Pri mlajših otrocih lahko aktivnost izkoristimo tudi kot vajo iz primerjanja števil, razlikovanja med levo in desno ter sledenja formalnim navodilom.


Potrebščine
-----------

Aktivnost je najboljše izvajati na asfaltiranem igrišču ali na pesku pred šolo, lahko pa tudi v telovadnici ali učilnici. Za drugi del je primernejša učilnica, lahko pa otrokom razdeliš krede in rišejo po tleh.

**Neurejeno urejanje**

- listi s številkami, z začetnimi mesti in oznakami za končna mesta (potrebnih je toliko barv, kolikor je skupin);
- listi za usmerjanje na posameznih mestih.

**Urejanje z mrežo**

- listi s številkami (isti kot zgoraj)
- kreda, s katero na tla narišemo urejevalno mrežo, če smo na asfaltiranem igrišču ali pleskarski selotejp, če smo v telovadnici; namesto tega lahko uporabimo tudi večjo ponjavo, na kateri je narisana mreža
štoparico, če želimo izvesti tekmovanje.

**Namizno urejanje**

- pole 8A-8F za vsako skupino 3-4 učencev (lahko pa tudi za vsakega posebej)
- po osem objektov, ki jih bodo urejali (gumbi ali kamenčki s številkami, figurice ali kamenčki dovolj različnih velikosti ipd)

Dodatna navodila
----------------

Aktivnost je zasnovana tako, da otroke najprej preseneti: če se primerjajo in premikajo po določenih navodilih, se bodo na koncu skrivnostno uredili po velikosti oz. po številkah, ki jih nosijo. Če bomo aktivnosti namenili dve uri, jo lahko organiziramo po naslednjem vrstnem redu:

- uvodna motivacija: otroci po določeni pravilih tekajo okrog šole ali po telovadnici ali razredu, na koncu pa se začuda urejeno posedejo po klopicah

- urejanje z mrežo; otroci se gibajo na isti način, vendar na preglednejši mreži, tako da bodo nekateri otroci že zaslutili, kako postopek deluje

- urejanje na papirju, da vsak otrok vsaj približno razume delovanje postopka.

Urejanje brez mreže je najzabavnejše, zahteva pa več časa in nekaj priprav. Če ga izpustiš, začneš z urejanjem z mrežo in ustrezno prilagodiš razlago.

Neurejeno urejanje lahko izkoristiš tudi za vajo iz primerjanja števil ali kot vajo iz razpoznavanja likov ali drugih predmetov. Če učenci naloge opravijo pravilno, bodo na koncu stali v pravem vrstnem redu, sicer pa so se zmotili.

Urejanje brez mreže je na prvi pogled zapleteno (tudi za učitelja). Če ga ne morda razumeš, beri naprej, pa ti bo ob razlagi urejanja z mrežo in urejanja na učnih listih postalo jasno tudi urejanje brez mreže.

Viri in druga literatura

Drugi viri in avtorji
Aktivnost temelji na [CS Unplugged: Sorting networks](http://csunplugged.org/sorting-networks), od katere je ohranjeno urejanje z mrežo. Dodana je uvodna motivacija in namizna različica ter spremenjen potek celotne aktivnosti. Ideja za vzporedno seštevanje je vzeta z [MathmaniaCS: Sorting Nets](http://www.mathmaniacs.org/lessons/09-sortnet/index.html).
