<html>
<head>
<meta http-equiv="Content-Type" content="text/html; charset=utf-8"/>
<link rel="stylesheet" type="text/css" href="../vidra.css"/>
</head>
<body>
<div id="header"></div>
<div id="body">
<div id="main">
<div id="sidebox">
    <img id="thumb" src="thumbnail.png"/>
<h2>Potek učne ure</h2><p><a href="Ubogi geograf.pdf">Ubogi geograf</a></p>

<b>Trajanje</b>: Ena šolska ura
<h2>Učni listi in druge datoteke</h2><p><a href="Zemljevidi.pdf">Zemljevidi</a></p>
<p><a href="Graf in sudoku.pdf">Graf in sudoku</a></p>


<h2>Vir</h2><p><a href="http://csunplugged.org/graph-colouring">CS Unplugged: Graph colouring</a></p>


<h2>Povezave</h2><p><a href="http://en.wikipedia.org/wiki/Graph_coloring">Wikipedija: Barvanje grafov</a></p>

</div>
<h1>Ubogi geograf</h1>
<p> Kakšno zvezo ima sestavljanje urnikov z reševanjem sudokuja bomo izvedeli, ko bomo pobarvali nekaj zemljevidov.<p>
<h2>Namen</h2>
<p>Otroci spoznajo znani problem barvanja grafov.</p>
<p>Vidijo, kako je mogoče probleme, ki navidezno nimajo nobene povezave z barvanjem grafov, prevesti na barvanje grafov.</p>
<p>V splošnem, vidijo, da se za navidez različnimi problemi lahko skriva (strukturno) isti problem, zato so lahko algoritmi za njihovo reševanje uporabni v najrazličnejših situacijah.</p>
<p>Otroci se tudi ponovno srečajo z grafi. Doslej smo z njimi predstavili ladijske povezave med otoki in povezave med hišami v Blatnem dolu. Tu povezave v grafih ne prikazujejo fizičnih povezav temveč relacijo “nezdružljivosti”, kar je nekoliko abstraktneje od prejšnjih rab grafov.</p>
<h2>Potrebščine</h2>
<p>Vsak otrok potrebuje</p>
<ul>
<li>kopije zemljevidov, ki jih bo barval (13A, 13B in 13C; na 13C so grafi za štiri učence),</li>
<li>vsaj štiri barvice (lahko tudi flomastre ipd.),</li>
</ul>
<h2>Dodatna navodila</h2>
<p>Aktivnost je zasnovana tako, da se otroci najprej srečajo s problemom, ki ga ni težko razumeti, ne morejo pa poiskati njegove rešitve (če že, pa bo iskanje nesistematično in nepregledno).</p>
<p>Nato spoznajo navidez povsem nepovezano področje, barvanje grafov, pri čemer začnejo iz običajnega izhodišča, barvanje zemljevidov.</p>
<p>Nato vidijo, kako se barvanje grafov skriva za reševanjem Sudoka in, končno, kako lahko s pomočjo barvanja grafov sestavljajo urnike krožkov.</p>
<h2>Drugi viri in avtorji</h2>
<p>Osnova aktivnosti je priredba CS Unplugged: Graph Colouring. Uvodna motivacija in razlaga s sudokujem sta izvirna.</p>
</div>
<div class="clear"></div>
</div>
<div id="footer">
<p>Kjer niso navedeni drugi specifični viri, je besedilo prevod in priredba projekta <a href="http://csunplugged.org">CS Unplugged</a>. Stran pripravlja in vzdržuje Janez Demšar.</p>
<p>Po pravilih licence <a href="http://creativecommons.org/licenses/by-nc-nd/3.0/">Creative Commons</a> je dovoljeno gradivo uporabljati in razširjati ob navedbi avtorjev. Komercialna raba in izvedena dela so prepovedana.</p>
</div>
</body>
</html>